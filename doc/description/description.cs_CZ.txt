µMatrix: S mnoha nástroji pro zvýšení ochrany soukromí. Pro pokročilé uživatele.

µMatrix vám umožní plně kontrolovat, kam se váš prohlížeč smí připojovat, jaký typ dat stahovat a co spouštět. Nikdo jiný nerozhoduje za vás: Vy rozhodujete. Máte plnou kontrolu nad svým soukromím.

µMatrix v základním režimu blokuje vše (povolte výjimky), webové stránky které vyžadují skripty třetích stran, budou pravděpodobně "rozbité". Dvěma kliknutími lze aplikaci µMatrix nastavit tak, aby pracovala v režimu povolit-vše/blokovat-vyjímky, to webové stránky nerozbije. Další podrobnosti k tomuto tématu naleznete na adrese https://github.com/gorhill/httpswitchboard/wiki/How-to-use-HTTP-Switchboard:-Two-opposing-views.

Ohledně mýtu, že "prohlížeče založené na Chromiu nedokážou spolehlivě blokovat javascript", viz: https://github.com/gorhill/httpswitchboard/wiki/Blocking-javascript-execution-reliably-in-Chromium-based-browsers. Shrnutí: Ano, javascript lze v prohlížeči Chromium spolehlivě blokovat.

* Zobrazí se VŠECHNA vzdálená připojení, pokoušené i neúspěšné, dle stavu filtrace (byla blokována nebo povolena), tj. rozhodujete sami.

* Jediným kliknutím lze vytvořit černé nebo bílé listiny jedné nebo více tříd požadavků podle cílového zdroje a typu dat (blokovaný požadavek NIKDY neopustí váš prohlížeč).

* Efektivní tvorba černé listiny: soubory cookie neopustí prohlížeč, javascript se nespustí, přídavné moduly se nespustí, sledovací pixely se nestáhnou atd.

* Nemusíte se spoléhat pouze na jeden konkrétní kurátorský blacklist (pravděpodobně s mnoha chybějícími položkami), máte to plně pod kontrolou sami.

* Snadné používání: sestavte seznam síťových požadavků, pocházejích ze stránky maticí typu "ukaž a klikni":

- doménová jména (levý sloupec)
  * z velmi specifických
  * až po velmi obecné

- typ požadavků (horní řádek)
  * soubory cookie
  * zdroje související s CSS (soubory stylů a webová písma)
  * obrázky
  * přídavné moduly
  * skripty
  * XHR (požadavky prováděné skripty)
  * vsazené stránky
  * ostatní

Naklikejte si buňky, řádky či skupiny řádků, sloupce nebo celé matice.

Filtrace µMatrix používá logiku priority, která vyhodnocuje, co je blokováno/povoleno podle toho které buňky jsou na černé/bílé listině. Tak můžete zařadit na listiny celé stránky, aniž byste museli opakovaně přidávat nová data která se objeví.

Všechna pravidla mají rozsah. Například můžete blokovat `facebook.com` a `facebook.net` všude kromě návštěvy stránky na `www.facebook.com`. Tímto si Facebook nebude moci vytvořit profil vašich zvyklostí při prohlížení internetu.

Cílem je co nejvíce zjednodušit vlastní kontrolu webových stránek, ať už zcela nebo částečně, a povzbudit tak uživatele k péči o své soukromí.

Rozšíření je dodáváno se `soubory hostů` třetích stran, které obsahují celkem více než 58 000 různých názvů hostitelů (seznamy lze selektivně zakázat/povolit podle vaší volby).

Můžete si vybrat, jak procházet síť: 

* Všechno zařazeno na černou listinu a podle potřeby přidáváno na bílou listinu (výchozí režim).

* Všechny na bílé listině a podle potřeby na černé listině.

Dle výběru, můžete využívat přednastavené černé listiny, čímž získáte alespoň základní ochranu před trackery, weby s malware atd. nebo je zakázat.

Vaše volba.

Náhodně sestavená dokumentace: https://github.com/gorhill/uMatrix/wiki

=====

ZPĚTNÁ VAZBA:

V případě dotazů nebo problémů, odešlete prosím "Zpětnou vazbu" tlačítkem vpravo, abych mohl snadno odpovědět. Nemohu odpovídat přímo na recenze, ale velmi rád vám odpovím v sekci zpětné vazby rozšíření.

=====

CHYBY, PROBLÉMY, NÁVRHY:

https://github.com/gorhill/uMatrix/issues

Uvítám vaše názory na otevřené otázky a návrhy, argumenty pro/proti mi pomáhají při rozhodování o tom co je třeba k zlepšení rozšíření.

Hlavním cílem je uživatelská kontrola. Lidé se vzdávají NoScriptu v Firefoxu, protože jim příliš překáží, takže než abych tyto uživatele obviňoval ze špatných bezpečnostních návyků, raději obviňuji vývojáře a tento projekt se předběžně snaží řešit problémy, kvůli kterým někteří rezignují na základní zabezpečení.

Rozšíření pomáhá k pochopení toho, co webová stránka v prohlížeči dělá - často bez vašeho vědomí. Máte možnost vidět a rozhodovat s kým a jak komunikujete, případně omezit tuto komunikaci na konkrétní třídy objektů v rámci řádové domény.

Čísla, která se objevují v ikoně rozšíření, odpovídají celkovému počtu různých požadavků, o které se webová stránka pokusila (úspěšně nebo neúspěšně podle toho, zda byly povoleny nebo zablokovány).

K zařazení komponent na bílou, černou nebo šedou listinu stačí kliknout na příslušnou položku v matici. Šedá znamená, že blokovaný nebo povolený stav bude zděděn z jiné buňky s vyšší prioritou v matici.

Červený čtvereček = zablokováno, tj. požadavky nedosáhnou zamýšleného cíle:
* Tmavě červená: název domény a/nebo typ požadavku součástí černé listiny.
* Světle červená: stav je zděděný (položka je na šedé listině)

Zelený čtvereček = povoleno, tj. požadavky prochází do uvedené destinace:
* Tmavě zelená: název domény a/nebo typ požadavku je součástí bílé listiny.
* Světle zelená: stav je zděděný (položka je na šedé listině)

Levá horní buňka matice představuje výchozí nastavení pro "vše", což umožňuje zvolit co je výchozím chováním. Někteří preferují povolení všeho a blokování výjimečně. Osobně samozřejmě doporučuji to opačné, tedy blokovat vše a výjimečně povolit.

Rozšíření je také užitečné, pro zrychlení prohlížení - například blokováním stahování obrázků a médií.

=====

Zdrojový kód: https://github.com/gorhill/uMatrix (GPLv3)

PŘEHLED ZMĚN: https://github.com/gorhill/uMatrix/releases
